---
title: Esame del 7 Settembre 2016
tags:
  - Antonio Insolia
  - Maria Grazia Grimaldi
---

>Corso di Laurea in Fisica <br>
Compito scritto di Fisica Generale I <br>
M.G. Grimaldi – A. Insolia <br>
Per la prova in itinere (2 ore) svolgere i problemi: 3, 4, 5 <br>
Per la prova completa (3 ore) svolgere i problemi: 1, 2, 3, 4 <br>

---

## Problema n.1
Si considerino i due piani inclinati mostrati in figura che nel punto più basso sono raccordati con un piccolo arco di circonferenza e che formano con l’orizzontale gli angoli α=60° e β=30°, rispettivamente. 

![image](https://user-images.githubusercontent.com/77018886/153270161-a3d72601-ff08-418f-bcc0-082f113421eb.png)

Da una quota $h_0=1.0 \; m$ un corpo puntiforme di massa $m_1=m= 1.0 \; kg$, viene lanciato (verso il basso) lungo il piano inclinato di destra con una velocità iniziale $\vec{v}_0$; tale corpo, dopo aver raggiunto il punto più basso, risale lungo il secondo piano inclinato e urta in modo perfettamente anelastico un secondo corpo (anch’esso puntiforme) di massa $m_2=2m$ fermo (fino a quel momento) ad una quota $h_0 /2$ (vedi figura). Nell’ipotesi che dopo l’urto il corpo (venutosi a formare) raggiunga esattamente la quota $h_0$, determinare:

- il modulo di $\vec{v}_0$;
- l’energia dissipata nell’urto.

[Suggerimenti: 1) Supporre che la zona di raccordo tra i piani inclinati sia così piccola da poter trascurare ogni perdita di velocità dei corpi nel passaggio da un piano all’altro. 2) Trascurare ogni tipo di attrito]

??? success "Visualizza le soluzioni"
    {% include-markdown "../../placeholder/soluzioni.md" %}

??? note "Visualizza lo svolgimento"
    {% include-markdown "../../placeholder/svolgimento.md" %}

## Problema n.2
Un cilindro pieno, di raggio R=15.0 cm e massa M=50.0 kg è tirato (in salita) da una forza $\vec{F}$ lungo un piano inclinato di un angolo θ=20° rispetto all’orizzontale ( $\vec{F}$ è applicata all’asse del cilindro ed è parallela al piano inclinato, vedi figura) e, a causa di ciò, effettua un moto di puro rotolamento a velocità costante. Trascurando ogni tipo di attrito, determinare:

- la velocità del centro di massa del cilindro se esso possiede una energia cinetica pari a 31 J;
- il modulo della forza $\vec{F}$.

![image](https://user-images.githubusercontent.com/77018886/153270332-46bf5593-5efa-417a-a656-c96c14234af0.png)

??? success "Visualizza le soluzioni"
    {% include-markdown "../../placeholder/soluzioni.md" %}

??? note "Visualizza lo svolgimento"
    {% include-markdown "../../placeholder/svolgimento.md" %}

## Problema n.3
Un recipiente cilindrico di sezione $S=4 \; m^2$ è riempito fino ad una altezza h1=3 m di acqua, per la parte rimanente di vapore saturo che applica sull’acqua una pressione costante P=0.8 atm. Sul fondo è praticato un foro di sezione $S_1=0.2 \; m^2$, collegato ad una conduttura anch’essa di sezione $S_1$ e all’estremità finale chiusa da un rubinetto R (vedi figura (a)). Nella conduttura si innesta un cilindro verticale aperto M, come in figura (a). Il diametro della conduttura è trascurabile rispetto ad $h_1$. Nella condizione in esame determinare che altezza $h_2$ raggiunge l’acqua nel cilindro M. In seguito, alla fine della conduttura di sezione $S_1$, dove si trova il rubinetto R, viene innestata una seconda conduttura di sezione $S_2=0.1 \; m^2$ ed il rubinetto R viene completamente aperto (vedi figura (b)) e in breve tempo si raggiunge lo stato stazionario. In questa nuova condizione calcolare la nuova altezza $h_3$ del liquido in M e la velocità con la quale l’acqua esce dalla conduttura.

![image](https://user-images.githubusercontent.com/77018886/153270477-dd435159-bdd0-49e3-8d21-df67e8fc4263.png)

??? success "Visualizza le soluzioni"
    {% include-markdown "../../placeholder/soluzioni.md" %}

??? note "Visualizza lo svolgimento"
    {% include-markdown "../../placeholder/svolgimento.md" %}

## Problema n.4
Ad una quantità n=2.0 mol di un gas ideale viene fatto seguire il ciclo costituito dalle seguenti trasformazioni reversibili: 

un’espansione isoterma (1→2); <br>
una compressione isobara (2→3); <br>
una compressione adiabatica (3→1).<br>

Per gli stati 1 e 2 si ha $p_1=5.0 \; atm$, $V_1=13.0 \; l$ e $V_2=4 V_1$. Dopo aver rappresentato qualitativamente il ciclo in un piano p-V, determinare: 

- la temperatura degli stati 1 e 2; 
- la temperatura dello stato 3 e il rendimento η del ciclo a seconda che il gas utilizzato sia monoatomico o biatomico; per quale di questi il rendimento è maggiore?

??? success "Visualizza le soluzioni"
    {% include-markdown "../../placeholder/soluzioni.md" %}

??? note "Visualizza lo svolgimento"
    {% include-markdown "../../placeholder/svolgimento.md" %}

## Problema n.5
10 g di acqua alla temperatura di 20 °C sono trasformati in vapore a 250 °C e a pressione atmosferica. Assumendo per il calore molare a pressione costante del vapore l’espressione $C_p=a+bT+cT^2$ (con $a= 8.81 \; cal/mole⋅K$; $b = −1.90 \cdot 10^{−3} \; cal/mole⋅K^2$; $c=2.22 \cdot 10^{−6} \; cal/mole⋅K^3$) calcolare la variazione di entropia del sistema. [Calore latente di evaporazione dell’acqua a 100 °C, λ=538 cal/g]

??? success "Visualizza le soluzioni"
    {% include-markdown "../../placeholder/soluzioni.md" %}

??? note "Visualizza lo svolgimento"
    {% include-markdown "../../placeholder/svolgimento.md" %}

<br>
[:fontawesome-regular-file-pdf: Download](../pdf/2016-2018.pdf){ .md-button }
---
title: Esame del 22 Giugno 2016
tags:
  - Antonio Insolia
  - Maria Grazia Grimaldi
---

>Corso di Laurea in Fisica <br>
Compito scritto di Fisica Generale I <br>
M.G. Grimaldi – A. Insolia <br>
Per la prova in itinere (2 ore) svolgere i problemi: 3, 4, 5 <br>
Per la prova completa (3 ore) svolgere i problemi: 1, 2, 3, 4 <br>

---

## Problema n.1
Un corpo A di massa $m_A$, su un piano inclinato scabro che forma un angolo θ=40° con l'orizzontale, è collegato mediante un filo ideale e di massa trascurabile ad un corpo B di massa uguale $m_B = m_A$, tenuto sospeso in posizione orizzontale rispetto al vertice più alto del piano ad una distanza r da esso (vedi figura). Si osserva che, rilasciato il corpo B, il corpo A inizia a muoversi verso la sommità del piano quando il filo di collegamento forma un angolo α=20° con l'orizzontale (vedi figura). Ricavare il coefficiente di attrito statico tra il corpo A e la superficie del piano inclinato trascurando ogni altro tipo di attrito. 

[Suggerimento: notare che il corpo B, nel suo moto, è soggetto, oltre alla accelerazione di gravità anche ad una accelerazione centripeta]

![image](https://user-images.githubusercontent.com/77018886/153269363-f281e408-b770-450c-9b1b-17e5f86d7d32.png)

??? success "Visualizza le soluzioni"
    {% include-markdown "../../placeholder/soluzioni.md" %}

??? note "Visualizza lo svolgimento"
    {% include-markdown "../../placeholder/svolgimento.md" %}

## Problema n.2
Un cilindro di massa M=10 kg e raggio R=70 cm può ruotare liberamente attorno al suo asse, fissato orizzontalmente. Inizialmente esso ruota in senso antiorario e la sua velocità angolare è $ω_0=5 \; rad/s$. Ad un certo istante un punto materiale di massa m=1 kg, inizialmente fermo, viene lasciato cadere (con velocità iniziale nulla) sulla direzione verticale passante per il centro del cilindro, da una altezza h=20 cm e rimane attaccato in un punto A posto sul bordo del cilindro, nel punto più elevato (vedi figura (a)). Il sistema si trova nel campo gravitazionale costante terrestre diretto verso il basso.

- Calcolare la velocità angolare del sistema formato dal cilindro e dal punto materiale subito dopo che il punto materiale è rimasto attaccato al cilindro.
- Determinare la velocità angolare del sistema formato dal cilindro e dal punto materiale dopo che il punto materiale è rimasto attaccato al cilindro e giunto nel punto più basso B (vedi figura (a)).
- Supponendo, ora, che il punto materiale di massa m venga lasciato cadere come rappresentato in figura (b) tale che esso rimanga attaccato al bordo del cilindro (il quale prima del contatto sta sempre ruotando in senso antiorario con $ω_0=5 \; rad/s$) nel punto C, da quale altezza $h_0$ il punto materiale dovrebbe essere lasciato cadere (a velocità nulla) affinchè, in seguito al contatto, il sistema formato dal cilindro e dal punto materiale si fermi?

[Suggerimento: dato che m=M/10 supporre che, in seguito al contatto, non ci sia variazione della posizione del centro di massa del cilindro]

![image](https://user-images.githubusercontent.com/77018886/153269438-bef2c9b2-e4bf-4e09-b911-fa9fbd6f16f1.png)

??? success "Visualizza le soluzioni"
    {% include-markdown "../../placeholder/soluzioni.md" %}

??? note "Visualizza lo svolgimento"
    {% include-markdown "../../placeholder/svolgimento.md" %}

## Problema n.3
Un recipiente (di massa trascurabile) a base quadrata contiene 320 l di acqua ed il liquido raggiunge un’altezza $y_0=50.0 \; cm$ (vedi figura). Sulla parete verticale di destra, ad una quota $y_1=10.0 \; cm$ dal fondo (vedi figura), è presente un foro di sezione $A=2.00 \; cm^2$ inizialmente tappato. Ad un certo istante il tappo viene tolto e l’acqua inizia a uscire liberamente. Sapendo che durante la fuoriuscita dell’acqua il recipiente rimane fermo, determinare:

- la legge con cui varia la velocità di uscita dell’acqua dal foro in funzione della sua quota $y_0$ nel recipiente;
- la massima distanza dal recipiente a cui l’acqua arriva al suolo.
- il tempo nel quale il livello dell’acqua nel recipiente si porta da $y_0$ a $y_1$; 

[Suggerimenti: 1) Notare che la sezione del foro è trascurabile rispetto alla sezione del recipiente; 2) Ricordare che la portata deve essere costante]

![image](https://user-images.githubusercontent.com/77018886/153269494-ad83ddb2-79a8-4773-8280-ba6ff933295f.png)

??? success "Visualizza le soluzioni"
    {% include-markdown "../../placeholder/soluzioni.md" %}

??? note "Visualizza lo svolgimento"
    {% include-markdown "../../placeholder/svolgimento.md" %}

## Problema n.4
Ad una quantità n=3.0 mol di un gas ideale poliatomico viene fatto seguire il ciclo di trasformazioni reversibili seguenti: 

a) espansione isoterma a temperatura $T_1$ da un volume $V_1$ ad un volume $V_2$; <br>
b) compressione isobara a pressione $p_2$ dal volume $V_2$ al volume $V_3$; <br>
c) compressione adiabatica dal volume $V_3$ al volume $V_1$. Sapendo che nello stato 1 il gas ha pressione $p_1=20.0 \; atm$ e volume $V_1=3.0 \; dm^3$ e che nello stato 2 il volume è $V_2 = 3 V_1$, dopo aver disegnato un diagramma qualitativo del ciclo in un piano p-V, determinare:

- la temperatura $T_1$ del gas nello stato 1 e la pressione $p_2$ lungo l'isobara;
- il volume $V_3$ e la temperatura $T_3$ del gas nello stato 3;
- il rendimento del ciclo.
- se al gas poliatomico si sostituisse un gas monoatomico il rendimento del ciclo varierebbe? Di quanto?

??? success "Visualizza le soluzioni"
    {% include-markdown "../../placeholder/soluzioni.md" %}

??? note "Visualizza lo svolgimento"
    {% include-markdown "../../placeholder/svolgimento.md" %}

## Problema n.5
Una sostanza, per bassi valori della temperatura, ha un calore specifico a volume costante uguale a $CT^3$, con $C=3×10^{−4} \; cal/(kg \cdot K^4$). Due corpi fatti di questa sostanza e di masse $m_1=10 \; g$ e $m_2=25 \; g$, si trovano, rispettivamente, alle temperatura $T_1=10 \; K$ e $T_2=80 \; K$. Essi vengono posti in contatto liberi di scambiarsi calore e di raggiungere l’equilibrio termodinamico. In seguito a tale processo:

- Calcolare la temperatura d’equilibrio dei due corpi.
- Calcolare la variazione di entropia del sistema tra lo stato iniziale e finale di equilibrio termodinamico.

??? success "Visualizza le soluzioni"
    {% include-markdown "../../placeholder/soluzioni.md" %}

??? note "Visualizza lo svolgimento"
    {% include-markdown "../../placeholder/svolgimento.md" %}

<br>
[:fontawesome-regular-file-pdf: Download](../pdf/2016-2018.pdf){ .md-button }
# Esame del 27 Febbraio 2019
Corso di Laurea in Fisica <br>
Compito scritto di Fisica Generale I <br>
M.G. Grimaldi – A. Insolia <br>
Per la prova in itinere svolgere i problemi 1, 2, 3 (tempo 2h) <br>
per la prova completa svolgere i problemi 1, 3, 4, 5 (tempo 3 h). <br>

## Problema n.1
Un bambino fa girare una pietra legata ad un filo lungo l=1.5 m su una circonferenza orizzontale posta a d=2.0 m dal suolo con velocità angolare costante. La corda si spezza e la pietra viene proiettata orizzontalmente arrivando al suolo ad una distanza D=10 m dal bambino. Quale era la velocità angolare della pietra prima della rottura del filo?

??? success "Visualizza le soluzioni"
    {% include-markdown "../../placeholder/soluzioni.md" %}

??? note "Visualizza lo svolgimento"
    {% include-markdown "../../placeholder/svolgimento.md" %}

## Problema n.2
Una raffica di N=8 pallottole di massa 3.8 g ciascuna viene sparata orizzontalmente con velocità v=1100 m/s contro un grosso blocco di legno di massa M=12 kg inizialmente a riposo su un piano orizzontale. Supponendo che tutte le pallottole si conficchino nel blocco di legno e che il blocco possa scivolare senza attrito sul piano orizzontale, se ne calcoli la velocità finale. [Si supponga che le pallottole vengano sparate a frequenza tale che siano tutte in volo prima che comincino a colpire il blocco]

??? success "Visualizza le soluzioni"
    {% include-markdown "../../placeholder/soluzioni.md" %}

??? note "Visualizza lo svolgimento"
    {% include-markdown "../../placeholder/svolgimento.md" %}

## Problema n.3
Una sbarra sottile AB di lunghezza l=0.8 m e massa M=15 kg può ruotare senza attrito nel piano verticale attorno ad un perno fisso in A. Inizialmente la sbarra è mantenuta ferma all’angolo θ=135°, rispetto alla direzione verticale, per mezzo di una fune ideale (vedi figura). Successivamente si taglia la fune e quando la sbarra raggiunge l’angolo θ=0° il suo estremo B urta in modo completamente anelastico un corpo di dimensioni trascurabili, massa m=M/2, in moto lungo il piano orizzontale con velocità v=0.6 m/s orientata nel verso opposto rispetto alla velocità della sbarra stessa. Determinare: 

- il modulo della velocità angolare della sbarra per θ=0° (subito prima dell’urto con il corpo di massa m); 
- modulo e verso della velocità angolare del sistema sbarra+corpo subito dopo l’urto; 
- l’energia persa nell’urto.

![image](https://user-images.githubusercontent.com/77018886/153267785-5370fa91-bbc2-47ce-8fc9-88e92f4b0fee.png)

??? success "Visualizza le soluzioni"
    {% include-markdown "../../placeholder/soluzioni.md" %}

??? note "Visualizza lo svolgimento"
    {% include-markdown "../../placeholder/svolgimento.md" %}

## Problema n.4
Un corpo di massa m viene lanciato dalla superficie terrestre lungo la verticale verso la Luna. 

- Calcolare quale è la distanza dal centro della Terra a cui il corpo giunge con accelerazione nulla. 
- Calcolare con quale velocità deve essere lanciato il corpo dalla superficie terrestre per raggiungere con velocità nulla la posizione calcolata al punto precedente. 

[Si trascuri la resistenza dell’aria durante l’abbandono della superficie terrestre e si prenda come distanza media centro Terra-centro Luna $D=3.8×10^8 \; m$, raggio della Terra $R_T=6371 \; km$, massa della Terra $M_T=6.0×10^{24} \; kg$, massa della Luna $M_L=7.3×10^{22} \; kg$].

??? success "Visualizza le soluzioni"
    {% include-markdown "../../placeholder/soluzioni.md" %}

??? note "Visualizza lo svolgimento"
    {% include-markdown "../../placeholder/svolgimento.md" %}

## Problema n.5
Consideriamo una macchina termica che lavori utilizzando una mole di gas perfetto monoatomico. Il gas si trova inizialmente alla pressione $P_A=10^5 \; Pa$ e temperatura $T_A=500 \; K$ e subisce le seguenti trasformazioni: 

• isoterma reversibile dallo stato iniziale A allo stato ﬁnale B caratterizzato da $V_B=2 V_A$; <br>
• adiabatica irreversibile dallo stato B allo stato C tale che $V_C=3 V_B$ e $T_C=(½) T_A$; <br>
• isoterma reversibile ﬁno ad un certo stato D; <br>
• isobara reversibile dallo stato D allo stato iniziale A.

Calcolare: 

- il calore totale scambiato dal gas durante un ciclo; 
- il rendimento del ciclo; 
- la variazione di entropia del gas durante un ciclo e durante l’isoterma AB.

??? success "Visualizza le soluzioni"
    {% include-markdown "../../placeholder/soluzioni.md" %}

??? note "Visualizza lo svolgimento"
    {% include-markdown "../../placeholder/svolgimento.md" %}

<br>
[:fontawesome-regular-file-pdf: Download](../pdf/2018-2019.pdf){ .md-button }
# Esame del 29 Giugno 2010
Corso di Laurea in Fisica <br>
Compito scritto di Fisica Generale I <br>
M.G. Grimaldi – A.Insolia <br>
per la prova in itinere svolgere i problemi 3, 4, 5; <br>
per la prova completa svolgere i problemi 1, 2, 4, 5. <br>

## Problema 1
Un blocco di massa m=20 kg viene abbandonato da una quota $h_0 = 60 \; cm$ su di un piano inclinato di un angolo ϑ=30° (figura 1). Alla base del piano inclinato il blocco urta un respingente di lunghezza trascurabile e perfettamente elastico, inverte il suo senso di marcia e raggiunge una quota massima $h_1=20 \; cm$. Determinare:

- il coefficiente di attrito dinamico µ tra piano e blocco;
- il valore dell’accelerazione del blocco nella fase di discesa

![image](https://user-images.githubusercontent.com/77018886/153301756-ae09eb0e-4ba0-4b2d-aaee-464b709297d3.png)

??? success "Visualizza le soluzioni"
    {% include-markdown "../../placeholder/soluzioni.md" %}

??? note "Visualizza lo svolgimento"
    {% include-markdown "../../placeholder/svolgimento.md" %}

## Problema 2
Un’asta rigida di massa trascurabile e lunghezza l=150 cm è libera di ruotare in un piano verticale intorno ad un asse orizzontale passante per un suo punto O distante d=55 cm dal suo estremo A (figura 2). All’estremo A è fissata una massa $m_A = 300 \; g$ ed all’estremo B una massa $m_B = 600 \; g$. Il sistema, inizialmente posto in posizione orizzontale, è lasciato libero con velocità iniziale nulla. Calcolare:

- la velocità angolare dell’asta quando passa per la posizione verticale
- il periodo delle oscillazioni di questo sistema, per piccole oscillazioni attorno alla posizione verticale.

![image](https://user-images.githubusercontent.com/77018886/153301796-3c4a37f6-dcbf-4af0-9ff7-46c641d0ed9d.png)

??? success "Visualizza le soluzioni"
    {% include-markdown "../../placeholder/soluzioni.md" %}

??? note "Visualizza lo svolgimento"
    {% include-markdown "../../placeholder/svolgimento.md" %}

## Problema 3
Una molla ideale (k = 90.0 N/m) è a riposo verticalmente su un tavolo come in fig. 3. Un palloncino di 2.0 g, riempito con elio, la cui densità è $ρ_{He} = 0.180 \; kg/m^3$ ) per un volume di $5.0 \; m^3$, è successivamente attaccato alla molla causandone un allungamento (fig. 3). Determinare l’estensione della molla quando il sistema è in equilibrio. (Si usi per la densità dell’aria $ρ_a = 1.29 \; kg/m^3$ ).

![image](https://user-images.githubusercontent.com/77018886/153301842-9920550f-e214-49e4-8f9b-239bd6e360ab.png)

??? success "Visualizza le soluzioni"
    {% include-markdown "../../placeholder/soluzioni.md" %}

??? note "Visualizza lo svolgimento"
    {% include-markdown "../../placeholder/svolgimento.md" %}

## Problema 4
Un gas ideale biatomico compie il ciclo reversibile descritto in fig.(N.4) passando dallo stato A allo stato B attraverso un’espansione isobara, dallo stato B allo stato C attraverso una trasformazione isocora, dallo stato C allo stato D attraverso un’espansione isobara e infine ritornando allo stato inziale A attraverso una trasformazione isoterma. I valori dei volumi nei punti A e D sono rispettivamente $V_A = 1.0 \cdot 10^{-3} m^3$ e $V_D = 5.0 \cdot 10^{-3} m^3$. Calcolare:

- per quale valore di $V_0$ il lavoro complessivo svolto in un ciclo è nullo;
- il numero di moli n del gas, richiedendo che nel punto C si abbia pressione e temperature ambiente: $P_C = 1 \; bar$ , $T_C = 300 \; K$;
- la temperatura $T_B$ nel punto B;
- il rapporto $\frac{ΔS_{AB}+ΔS_{CD}}{ΔS_{BC}}$ tra la variazione complessiva dell’entropia lungo le isobare e la variazione dell’entropia lungo l’isocora.

![image](https://user-images.githubusercontent.com/77018886/153301877-5e485b91-f187-4875-af72-a294517e7cf4.png)

??? success "Visualizza le soluzioni"
    {% include-markdown "../../placeholder/soluzioni.md" %}

??? note "Visualizza lo svolgimento"
    {% include-markdown "../../placeholder/svolgimento.md" %}

## Problema 5
Una macchina termica reversibile di Carnot lavora tra due sorgenti, una costituita da una grande massa di stagno fuso alla temperatura di fusione $T_1 = 505 \; K$ e l’altra dall’ambiente a $T_2 = 290 \; K$. Ad ogni ciclo della macchina solidificano 8.4 g di stagno, viene compiuto un lavoro $L$ e viene ceduto all’ambiente il calore $Q_2$. Calcolare: 

- il lavoro $L$ prodotto in un ciclo; 
- la variazione di entropia dell’ambiente (non includendo la massa di stagno) in un ciclo. 

Il calore latente di fusione dello stagno è $λ = 5.86 \cdot 10^4 \; J/kg$.

??? success "Visualizza le soluzioni"
    {% include-markdown "../../placeholder/soluzioni.md" %}

??? note "Visualizza lo svolgimento"
    {% include-markdown "../../placeholder/svolgimento.md" %}

<br>
[:fontawesome-regular-file-pdf: Download](../pdf/2009-2010.pdf){ .md-button }
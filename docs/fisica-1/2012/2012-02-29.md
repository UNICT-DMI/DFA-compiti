---
title: Esame del 29 Febbraio 2012
tags:
  - Antonio Insolia
  - Maria Grazia Grimaldi
---

>Corso di Laurea in Fisica <br>
Compito scritto di Fisica Generale I <br>
M.G. Grimaldi – A. Insolia <br>
Per la prova completa svolgere i problemi 1, 2, 3, 4 (tempo 3h) <br>

---

## Problema n.1 
Due ragazzini giocano a colpire una scatoletta con una biglia sparata da un fucile a molla fissato su un tavolo. La scatoletta si trova a una distanza orizzontale di 2.20 m dalla bocca del fucile (vedi figura). Barbara comprime la molla di 1.10 cm, ma il tiro risulta corto di 27.0 cm. Di quanto dovrà comprimerla Roberto per fare centro?

![image](https://user-images.githubusercontent.com/77018886/153295334-3d9daa75-2c25-4015-897f-f82b051ca2d8.png)

??? success "Visualizza le soluzioni"
    {% include-markdown "../../placeholder/soluzioni.md" %}

??? note "Visualizza lo svolgimento"
    {% include-markdown "../../placeholder/svolgimento.md" %}

## Problema n.2 
Una fune leggera è avvolta attorno a un cilindro pieno di massa $m_1 = 25 \; kg$ e raggio 8 cm. La fune passa su una puleggia di massa trascurabile e priva di attrito e sostiene un corpo di massa $m_2 = 5 \; kg$ (vedi figura). Il piano su cui si muove il cilindro è inclinato di 30° rispetto all’orizzontale. Supponendo che il cilindro rotoli senza strisciare, si determini:

- L’accelerazione del centro di massa del cilindro;
- La tensione della fune.

(Suggerimento: si osservi che il rotolamento di un angolo ϕ del cilindro corrisponde ad uno spostamento
del contrappeso $m_2$ di 2Rϕ)

![image](https://user-images.githubusercontent.com/77018886/153295386-35e2a630-efdc-4b11-8b1f-e4546895320f.png)

??? success "Visualizza le soluzioni"
    {% include-markdown "../../placeholder/soluzioni.md" %}

??? note "Visualizza lo svolgimento"
    {% include-markdown "../../placeholder/svolgimento.md" %}

## Problema n.3 
Si considerino i seguenti dati: massa della Terra $M_T = 5.97 × 10^24 \; kg$, raggio medio della Terra $R_T = 6.37 × 10^6 \; m$, massa della Luna $M_L = 7.35 × 10^{22} \; kg$, raggio medio della Luna $R_L = 1.74 × 10^6 m$, distanza media Terra‐Luna $R_{TL}=3.84 × 10^8 \; m$, costante di gravitazione universale $G = 6.67 × 10^{-11} N m^2 /kg^2$ . Si determini:

- assumendo la Terra fissa e l'orbita della Luna circolare, la velocità lineare e la velocità angolare della Luna lungo l'orbita e il periodo di rivoluzione della Luna attorno alla Terra.
- il valore dell'accelerazione di gravità sulla superficie della Luna confrontandolo con quello sulla superficie della Terra;
- il valore della velocità di fuga sulla superficie della Luna. È questa velocità sufficiente per allontanarsi indefinitamente anche dalla Terra?

??? success "Visualizza le soluzioni"
    {% include-markdown "../../placeholder/soluzioni.md" %}

??? note "Visualizza lo svolgimento"
    {% include-markdown "../../placeholder/svolgimento.md" %}

## Problema n.4 
Un motore termico fa compiere a 1 mole di un gas ideale monoatomico il seguente ciclo: la trasformazione AB è isocora, quella BC adiabatica e quella CA isobara, con $T_A=300 \; K$, $T_B=600 \; K$, $T_C=455 \; K$. Determinare:

- Il diagramma pV del ciclo.
- Il calore, il lavoro e la variazione di energia interna per ciascuno dei tre processi e per l’intero ciclo.
- Sapendo che nello stato A la pressione vale 1 atm, si determini la pressione del gas negli stati B e C.
- La variazione di entropia del gas per ciascuno dei tre processi e per l’intero ciclo.

??? success "Visualizza le soluzioni"
    {% include-markdown "../../placeholder/soluzioni.md" %}

??? note "Visualizza lo svolgimento"
    {% include-markdown "../../placeholder/svolgimento.md" %}

<br>
[:fontawesome-regular-file-pdf: Download](../pdf/2011-2012.pdf){ .md-button }
---
title: Esame del 8 Febbraio 2017
tags:
  - Antonio Insolia
  - Maria Grazia Grimaldi
---

>Corso di Laurea in Fisica <br>
Compito scritto di Fisica Generale I <br>
M.G. Grimaldi – A. Insolia <br>
Per la prova in itinere svolgere i problemi 1, 2, 3 (tempo 2h) <br>
per la prova completa svolgere i problemi 1, 3, 4, 5 (tempo 3 h). <br>

---

## Problema n.1
Una pallina (che si suppone di dimensioni trascurabili) si sposta orizzontalmente sul primo gradino di una scala a tre gradini con velocità v=1 m/s parallela al piano del gradino. Come indicato nella figura, la pallina cade dal primo gradino sul secondo e rimbalza su questo arrivando, poi, direttamente al suolo. Se nel rimbalzo sul secondo gradino la componente verticale della velocità si riduce di un fattore f e la componente orizzontale rimane inalterata, tenendo conto dei dati geometrici della figura, determinare il fattore f per cui la pallina tocca il suolo alla minima distanza dal terzo e ultimo gradino. 

[Suggerimento: la pallina tocca il suolo alla minima distanza dal terzo gradino quando la traiettoria parabolica della pallina conseguente all’urto sul secondo gradino passa in prossimità dello spigolo del terzo]

![image](https://user-images.githubusercontent.com/77018886/153270763-4261d5f5-490f-4b7c-9d33-7e39147ef0ff.png)

??? success "Visualizza le soluzioni"
    {% include-markdown "../../placeholder/soluzioni.md" %}

??? note "Visualizza lo svolgimento"
    {% include-markdown "../../placeholder/svolgimento.md" %}

## Problema n.2
Un blocco di massa $M_1=30 \; kg$ è appoggiato su un piano inclinato di α=30° rispetto all’orizzontale. I coefficienti di attrito statico e dinamico tra piano e corpo sono, rispettivamente, $μ_s=0.30$ e $μ_d=0.10$. Il blocco è collegato tramite una fune (inestensibile e di massa trascurabile) ad un altro corpo di massa $M_2=25 \; kg$ che pende verticalmente (vedi figura). La fune scorre (senza attrito) intorno all’angolo del piano inclinato grazie ad una carrucola di massa trascurabile. Inizialmente il corpo 1 viene trattenuto da una forza esterna che lo mantiene fermo. Ad un certo istante la forza viene rimossa. 

- Dopo la rimozione della forza esterna determinare se i due corpi si mettono in moto. 
- Se i due corpi si mettono in moto, calcolare la velocità del corpo 1 quando la posizione del corpo 2 è cambiata di 1 metro.

![image](https://user-images.githubusercontent.com/77018886/153270832-7fb95bf5-a155-4f85-8851-92a051a386e7.png)

??? success "Visualizza le soluzioni"
    {% include-markdown "../../placeholder/soluzioni.md" %}

??? note "Visualizza lo svolgimento"
    {% include-markdown "../../placeholder/svolgimento.md" %}

## Problema n.3
Un'asta rigida di lunghezza l=1 m e massa $m_a = 3 \; kg$ è sospesa verticalmente a un estremo O attorno al quale può ruotare liberamente senza attrito. Una pallina, di massa $m_p = 1 \; kg$, in moto orizzontale con velocità costante e perpendicolare all’asta e modulo v=10 m/s colpisce l'asta (vedi figura). 

![image](https://user-images.githubusercontent.com/77018886/153270907-b4bcb244-3d2f-4f47-9cc9-abeb85d6fc75.png)

- Si supponga che l'urto sia elastico. Che distanza x da O deve avere la pallina nell'istante prima dell'urto, per rimane ferma dopo l'urto? 
- Si supponga ora che l'urto sia completamente anelastico e che la pallina rimanga attaccata all'asta a una distanza x=l da O. Quale è il valore minimo del modulo della velocità della pallina (sempre da considerarsi perpendicolare all’asta) per il quale dopo l'urto l'asta raggiunge la posizione orizzontale?

??? check "Visualizza le soluzioni"
    - $1 \; m$
    - $9,9 \; m/s$

??? question "Visualizza lo svolgimento"
    - $\begin{cases} x m_p v = I_a ω \\ \frac{1}{2} m_p v^2 = \frac{1}{2} I_a ω^2 \end{cases}$ <br> <br> Essendo $I_a = \frac{1}{3} m_a l^2$ si conclude che $x=l=1 \; m$ <br> <br>
    - $\begin{cases} lm_p v_0 = I_{tot} ω \\ \frac{1}{2} I_{tot} ω^2 = m_a g \frac{l}{2} + m_p g l \end{cases} ⟹ v_0 = \sqrt{10 g}= 9,9 \; m/s$ <br> <br> Con $I_{tot}= \frac{1}{3}m_a l^2 + m_p l^2 = 2 m_p l^2$ <br>
    
    Osservando che $m_a= 3 m_p$ si riesce a risolvere il problema con più facilità.

    N.B. Questo svolgimento è stato fornito da uno studente pertanto non si garantisce la correttezza. Se hai trovato un errore per favore segnalalo [qui](https://github.com/UNICT-DMI/DFA-compiti/issues/new), grazie!

## Problema n.4
Una mole di gas ideale monoatomico compie un ciclo reversibile ABC, in cui: AB è una espansione isocora caratterizzata da $V_A = V_B = 2 \; m^3$, $p_B=10 \; atm > p_A$; BC una espansione adiabatica tale che $V_C=4 \; m^3$; CA è una compressione isobara che chiude il ciclo. Dopo aver disegnato il ciclo in un piano p-V, calcolare:

- la quantità di calore $Q_1$ assorbita dal gas durante il ciclo;
- la quantità di calore $Q_2$ ceduta dal gas durante il ciclo;
- Il rendimento del ciclo;
- il rendimento di un ciclo di Carnot svolto tra le temperature estreme tra cui lavora il gas secondo il ciclo ABC esaminato.

??? success "Visualizza le soluzioni"
    {% include-markdown "../../placeholder/soluzioni.md" %}

??? note "Visualizza lo svolgimento"
    {% include-markdown "../../placeholder/svolgimento.md" %}

## Problema n.5
Una pentola di Cu di massa 2.0 Kg (compreso il coperchio) è alla temperature di 150 °C. Versi nella pentola 0.10 Kg di acqua a 25 °C e chiudi subito con il coperchio, in modo che non possa uscire vapore. Trova la temperature finale della pentola e del suo contenuto e stabilisci in che fase (o miscela di fasi) si trova l’acqua. Assumi che non ci siano perdite di calore verso l’ambiente. [Calore specifico Cu $c_{Cu}=0.39 \; J/g °C$, Calore specifico acqua $c_A=4.19 \; J/g °C$, Calore latente di evaporazione acqua $L_A=2256 \; J/g$]

??? success "Visualizza le soluzioni"
    {% include-markdown "../../placeholder/soluzioni.md" %}

??? note "Visualizza lo svolgimento"
    {% include-markdown "../../placeholder/svolgimento.md" %}

<br>
[:fontawesome-regular-file-pdf: Download](../pdf/2016-2018.pdf){ .md-button }
---
title: Esame del 22 Febbraio 2017
tags:
  - Antonio Insolia
  - Maria Grazia Grimaldi
---

>Corso di Laurea in Fisica <br>
Compito scritto di Fisica Generale I <br>
M.G. Grimaldi – A. Insolia <br>
Per la prova in itinere svolgere i problemi 1, 2, 3 (tempo 2h) <br>
per la prova completa svolgere i problemi 1, 3, 4, 5 (tempo 3 h). <br>


---

## Problema n.1
Un blocchetto di massa m=0.5 kg viene lanciato con velocità di modulo $v_0$ verso una guida semicircolare di raggio R=2 m come in figura. Si supponga che l'attrito sia trascurabile. 

- Trovare il valore minimo $v_{0min}$ di $v_0$ per il quale il blocchetto raggiunge il punto più alto della guida. [Suggerimento: considerare che il valore minimo della velocità, $v_{0min}$, si ottiene in corrispondenza di reazione vincolare nulla da parte della guida sul blocchetto] 
- A quale distanza dalla guida il blocchetto tocca di nuovo terra se $v_0=√20gR$?

![image](https://user-images.githubusercontent.com/77018886/153270999-68b6eba9-f9e5-4ff7-8f74-1226224cf23d.png)

??? success "Visualizza le soluzioni"
    {% include-markdown "../../placeholder/soluzioni.md" %}

??? note "Visualizza lo svolgimento"
    {% include-markdown "../../placeholder/svolgimento.md" %}

## Problema n.2
Un blocco di massa m=160 kg è poggiato al centro del pianale (orizzontale, senza sponde e lungo l=9.60 m) di un camion che viaggia in una strada piana e rettilinea ad una velocità di modulo costante $v_0=65 \; km/h$. I coefficienti di attrito statico e dinamico tra blocco e pianale valgono, rispettivamente, $μ_{statico}=0.72$ e $μ_{dinamico}=0.36$. 

- Calcolare lo spazio minimo Δx che permetta all’autocarro di fermarsi senza far strisciare il blocco. 
- Supponendo poi che il camion parta da fermo con un’accelerazione di modulo $a_{C2}=4.30 \; m/s^2$, calcolare dopo quanto tempo $t_2$ il blocco cadrà dal camion.

??? success "Visualizza le soluzioni"
    {% include-markdown "../../placeholder/soluzioni.md" %}

??? note "Visualizza lo svolgimento"
    {% include-markdown "../../placeholder/svolgimento.md" %}

## Problema n.3
Un corpo di massa m=5.0 kg è posto su un piano orizzontale. Tra corpo e piano orizzontale i coefficienti di attrito statico e dinamico sono, rispettivamente, $μ_s=0.50$ e $μ_k=0.35$. Un cilindro omogeneo di massa M=10.0 kg e raggio R=10.0 cm è posto su un piano inclinato di un angolo θ rispetto all’orizzontale; supporre che il cilindro non scivoli mai su tale piano di appoggio. Intorno al cilindro è avvolta una corda ideale (inestensibile e di massa trascurabile) con l’altro capo agganciato al corpo di massa m (vedi figura); la piccola puleggia ideale in figura assicura che le due parti della corda si mantengano parallele ai piani di appoggio di corpo e cilindro. Determinare: 

- il massimo valore di θ, $θ_{max}$, entro il quale il sistema può mantenersi in equilibrio statico (come mostrato in figura).
- Successivamente, considerato $θ=θ_{max} +15°$, determinare le accelerazioni del centro di massa del cilindro e del corpo di massa m. 

[Suggerimento: considerare che, detta $a$ l’accelerazione del corpo di massa $m$ e $a_{cm}$ l’accelerazione del centro di massa del cilindro, sussiste la relazione, $a=2a_{cm}$]

![image](https://user-images.githubusercontent.com/77018886/153271056-69effe7f-e559-488d-bc51-2d94f6a4a51d.png)

??? check "Visualizza le soluzioni"
    - $θ_{max}=30°$
    - $a=2 \; m/s^2$ <br> $a_{CM}=1 \; m/s^2$


??? question "Visualizza lo svolgimento"
    - Non ancora disponibile
    - Non ancora disponibile
    - Non ancora disponibile
    
    Se sei in possesso dello svolgimento, puoi contribuire al progetto facendo click sull'icona di modifica in alto a destra.

## Problema n.4
Una mole di gas ideale monoatomico, a contatto con un’unica sorgente, compie un ciclo reversibile ABCD, in cui: AB è una compressione adiabatica; BC è una espansione isobara; CD è una espansione adiabatica; DA è una compressione isobara. Si sa che: $T_C=500 \; K$, $T_D=300 \; K$. Dopo aver disegnato il ciclo in un piano p-V, calcolare il rendimento del ciclo.

??? success "Visualizza le soluzioni"
    {% include-markdown "../../placeholder/soluzioni.md" %}

??? note "Visualizza lo svolgimento"
    {% include-markdown "../../placeholder/svolgimento.md" %}

## Problema n.5
Un recipiente cilindrico, poggiato al suolo, è pieno di un liquido ideale sino ad una quota h=0.6 m. Su una parete del recipiente, sulla medesima generatrice, sono praticati due fori, di sezione trascurabile rispetto a quella del recipiente, a quota $h_1=0.1 \; m$ e $h_2=0.4   \; m$ rispetto alla superficie libera del liquido. Supponendo che il livello h del liquido nel recipiente sia mantenuto costante: 

- calcolare le distanze dalla parete del recipiente in cui sono praticati i fori a cui giungono al suolo i due getti di liquido che fuoriescono dai fori. 
- calcolare in quale punto i due getti di liquido che fuoriescono dai fori si intersecano (se si intersecano). Individuare tale punto tramite la sua distanza dalla parete del recipiente in cui sono praticati i fori e la sua distanza dal piano passante per il fondo del recipiente.

??? success "Visualizza le soluzioni"
    {% include-markdown "../../placeholder/soluzioni.md" %}

??? note "Visualizza lo svolgimento"
    {% include-markdown "../../placeholder/svolgimento.md" %}

<br>
[:fontawesome-regular-file-pdf: Download](../pdf/2016-2018.pdf){ .md-button }

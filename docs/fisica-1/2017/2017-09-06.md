---
title: Esame del 6 Settembre 2017
tags:
  - Antonio Insolia
  - Maria Grazia Grimaldi
---

>Corso di Laurea in Fisica <br>
Compito scritto di Fisica Generale I <br>
M.G. Grimaldi – A. Insolia <br>
Per la prova in itinere (2 ore) svolgere i problemi: 3, 4, 5 <br>
Per la prova completa (3 ore) svolgere i problemi: 1, 2, 3, 4 <br>

---

## Problema n.1
Un blocchetto di massa m=0.2 kg scivola lungo una guida liscia ABC composta da un tratto AB circolare di raggio R=0.7 m, posto in un piano verticale, ed un tratto orizzontale BC di lunghezza R. Il blocchetto è inoltre agganciato ad una molla di lunghezza a riposo R e costante elastica k=7 N/m, vincolata all’ altro suo estremo nel centro O del tratto circolare (la molla quindi non esercita alcuna forza durante il moto da A a B). Il blocchetto parte con velocità iniziale nulla dal punto A posto sull’ asse y alla quota 2R (vedi figura).

![image](https://user-images.githubusercontent.com/77018886/153271454-33ca7a3e-8f46-4aad-b0f3-2892355e1821.png)

Determinare: 

- La velocità del blocchetto nel punto B e la reazione vincolare della guida in B su di esso immediatamente prima dell’ inizio del tratto orizzontale (si consideri quindi ancora circolare la traiettoria nell’ istante considerato). 
- La velocità del blocchetto nel punto C alla fine del tratto orizzontale e la reazione vincolare su di esso in quel punto. Nel punto C il blocchetto si sgancia dalla molla e si stacca dalla guida, proseguendo il moto sotto l’ azione della sola forza peso e raggiungendo il suolo (y=0). Determinare: 
- Il tempo di caduta del blocchetto dal momento del distacco dalla guida.

??? success "Visualizza le soluzioni"
    {% include-markdown "../../placeholder/soluzioni.md" %}

??? note "Visualizza lo svolgimento"
    {% include-markdown "../../placeholder/svolgimento.md" %}

## Problema n.2
Un corpo rigido è costituito da due sbarrette sottili omogenee vincolate tra di loro di lunghezza AB=4l e CD=2l (l = 0.15 m) e massa rispettivamente $m_{AB}$ e $m_{CD}=5m_{AB}$. La sbarretta AB è orizzontale, mentre CD è verticale con il suo punto medio coincidente con A (vedi figura). Il corpo può ruotare attorno ad un asse orizzontale privo di attrito passante per il punto O della sbarretta AB che si trova a distanza l da A; il momento d’inerzia del corpo rigido rispetto all’asse passante per O è $I_O = 0.405 \; kgm^2$. Il sistema è inizialmente fermo con il punto D appoggiato al suolo. Ad un certo istante, un proiettile di dimensioni trascurabili e massa $m_p=m_{AB} /3$ urta il punto B in modo completamente anelastico con velocità istantanea verticale orientata verso il basso di modulo $v_p$ e vi rimane attaccato. Determinare: 

- la massa $m_{AB}$ della sbarretta AB; 
- il modulo $v_p$ della velocità del proiettile un istante prima dell’urto sapendo che la velocità angolare del corpo rigido un istante dopo l’urto è pari a w’=3 rad/s; 
- la distanza $x_{CM}$ del centro di massa del sistema corpo rigido + proiettile rispetto ad O.

![image](https://user-images.githubusercontent.com/77018886/153271500-edc2ab0c-c9ae-4b52-8870-c4cd57d8130b.png)

??? success "Visualizza le soluzioni"
    {% include-markdown "../../placeholder/soluzioni.md" %}

??? note "Visualizza lo svolgimento"
    {% include-markdown "../../placeholder/svolgimento.md" %}

## Problema n.3
Una campana subacquea di peso $P = 8 × 10^4 \; N$ e sezione laterale rettangolare di lati D e H (vedi la prima figura) viene calata, sostenuta da un cavo, in mare (vedi la seconda figura) tale che la sua base superiore disti L=1 m dalla superficie libera dell’acqua. Facendo riferimento alla figura e sapendo che i dati sono D=3 m, H=3 m, $ρ_a=1.25 \; kg/m^3$ (densità aria), $ρ_W=10^3 \; kg/m^3$ (densità acqua) si chiede (trattando l’aria come un gas ideale): 

- a che altezza H’ sale l’acqua nella campana se la temperatura rimane costante (vedi la seconda figura); 
- quale è la tensione (modulo e direzione) esercitata sul cavo di sostegno. 

[Assumere che la densità dell’aria dentro la campana sia costante]

![image](https://user-images.githubusercontent.com/77018886/153271584-7aaa2482-dd6b-4acd-835d-171d6e459568.png)

??? success "Visualizza le soluzioni"
    {% include-markdown "../../placeholder/soluzioni.md" %}

??? note "Visualizza lo svolgimento"
    {% include-markdown "../../placeholder/svolgimento.md" %}

## Problema n.4
Una quantità n=2.00 moli di un gas ideale biatomico segue un ciclo reversibile formato da tre trasformazioni AB, BC, CA in cui AB è una compressione isobara, BC è una compressione adiabatica e CA è una espansione isoterma. Sapendo che nello stato A la pressione ed il volume del gas sono pari a $p_A=6.00 \; atm$ e $V_A=10.0 \; dm^3$ e $p_C=3 p_A$, dopo aver disegnato il ciclo in un piano p-V, determinare:

- la temperatura del gas nello stato A;
- il volume e la temperatura del gas negli stati B e C;
- la variazione di entropia del gas nella trasformazione AB;
- il rendimento del ciclo.

??? success "Visualizza le soluzioni"
    {% include-markdown "../../placeholder/soluzioni.md" %}

??? note "Visualizza lo svolgimento"
    {% include-markdown "../../placeholder/svolgimento.md" %}

## Problema n.5
Due corpi di capacità termica costante $C=3×10^3 \; J/K$ sono inizialmente alla stessa temperatura $T_i=450 \; K$, e sono collegati mediante una macchina termica ciclica. 

- Si vuole raffreddare il primo dei due corpi ad una temperatura finale $T_1=300 \; K$ e si trova che per farlo è necessario che la macchina termica compia un lavoro $W=6×10^4 \; J$. Calcolare la temperatura $T_2$ raggiunta dal secondo corpo quando il primo ha raggiunto la $T_1$. 
- Si supponga, ora, che la macchina termica sia reversibile e che abbia fatto raggiungere al corpo 1 la temperatura $T_1=250 \; K$. Quanto lavoro ha compiuto sul sistema in questo caso?

??? success "Visualizza le soluzioni"
    {% include-markdown "../../placeholder/soluzioni.md" %}

??? note "Visualizza lo svolgimento"
    {% include-markdown "../../placeholder/svolgimento.md" %}

<br>
[:fontawesome-regular-file-pdf: Download](../pdf/2016-2018.pdf){ .md-button }
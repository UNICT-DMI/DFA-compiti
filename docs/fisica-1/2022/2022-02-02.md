# Esame del 2 febbraio 2022
Università di Catania <br>
Corso di Laurea in Fisica <br>
Compito scritto di Fisica Generale I <br>
M.G. Grimaldi – A. Insolia <br>
Per la prova in itinere svolgere i problemi 1, 2, 3 (tempo 2h) <br>
Per la prova completa svolgere i problemi 2, 3, 4, 5 (tempo 3 h). <br>

## Problema n.1
Preso un sistema di coordinate con asse delle x orizzontale e asse delle y verticale ascendente, sia P il punto di coordinate $x_p$=0 m e $y_p$=120 m. Un corpo di massa m=2 kg viene lanciato con velocità iniziale orizzontale $v_0$=15 m/s dal punto P. Determinare:

- il tempo di volo e il punto di caduta al suolo del corpo;
- l’espressione delle forze, agenti sul corpo, tangenziale e normale alla traiettoria in funzione del tempo e il loro valore all’istante t* corrispondente a metà del tempo di volo;
- l’espressione, in funzione del tempo, del momento angolare e del momento della forza rispetto al punto di lancio P ed il loro valore all’istante t*.

??? success "Visualizza le soluzioni"
    {% include-markdown "../../placeholder/soluzioni.md" %}

??? note "Visualizza lo svolgimento"
    {% include-markdown "../../placeholder/svolgimento.md" %}

## Problema n.2
Una pallina di massa $m_1$=100 g, muovendosi su un piano orizzontale liscio (senza attrito) con velocità $v_0$=0.10 m/s, urta centralmente contro una seconda pallina di massa $m_2$=200 g sullo stesso piano ed in quiete. La pallina è ancorata all’ estremo libero di una molla ideale (e l’altro estremo è fissato al piano) di costante elastica k=1.0 N/m disposta lungo la direzione di moto (vedi figura). Determinare il massimo accorciamento della molla a seconda che:

- l’urto tra le due palline sia perfettamente elastico;
- l’urto tra le due palline sia completamente anelastico.

![image](https://user-images.githubusercontent.com/77018886/163049645-ac94b4ba-95a7-43a6-81fa-d31ef2cf74e2.png)

??? success "Visualizza le soluzioni"
    {% include-markdown "../../placeholder/soluzioni.md" %}

??? note "Visualizza lo svolgimento"
    {% include-markdown "../../placeholder/svolgimento.md" %}

## Problema n.3
Un disco di raggio R=0.3 m e massa m=6 kg è vincolato a ruotare attorno al suo asse nel piano verticale. Ad esso è rigidamente attaccata, con un estremo sul bordo, un’asta di massa M=1.2 kg, lunghezza L=1 m, inclinata di π/4, come indicato in figura. Il tutto è tenuto in equilibrio da una massa $m_1$ sospesa ad un filo ideale avvolto sulla circonferenza del disco, sempre come indicato in figura. Nella condizione di equilibrio descritta, determinare:

- il valore di $m_1$;
- la reazione applicata dal perno che tiene vincolato il cilindro.

![image](https://user-images.githubusercontent.com/77018886/163049715-998b7bd3-e793-4624-a137-eb7354103d4d.png)

??? success "Visualizza le soluzioni"
    {% include-markdown "../../placeholder/soluzioni.md" %}

??? note "Visualizza lo svolgimento"
    {% include-markdown "../../placeholder/svolgimento.md" %}

## Problema n.4
Un serbatoio di grande sezione è riempito con acqua (da considerarsi come un fluido ideale) fino ad una quota H=2 m. Al suo fondo è connessa una conduttura orizzontale costituita da tre tratti di sezione decrescente $A_1=10 \; cm^2$, $A_2=5 \; cm^2$ e $A_3=2 \; cm^2$ (si veda la figura).

- Determinare il flusso in uscita dalla conduttura al termine del terzo tratto di tubo e l’altezza della colonna di liquido in ciascuno dei tre tubi verticali di figura.
- Ad un determinato istante il dislivello fra le colonne di liquido nei tubi 2 e 3 è pari a ∆h=15 cm. In tale condizione, calcolare la differenza di pressione fra i due tratti di conduttura e calcolare l’altezza H’ del liquido nel serbatoio.

![image](https://user-images.githubusercontent.com/77018886/163049779-827f78f2-48ac-4fe0-be81-f785142163c4.png)

??? success "Visualizza le soluzioni"
    {% include-markdown "../../placeholder/soluzioni.md" %}

??? note "Visualizza lo svolgimento"
    {% include-markdown "../../placeholder/svolgimento.md" %}

## Problema n.5
Una mole di gas monoatomico ideale con volume iniziale $V_1=8 \; dm^3$ e temperatura $T_1$=350 K compie un ciclo reversibile composto, in sequenza, da: 1→2 espansione isoterma, 2→3 isocora con diminuzione della pressione, 3→4 compressione isobara, 4→1 adiabatica che riporta il gas alle condizioni iniziali.

- Determinare le coordinate termodinamiche (pressione, volume, temperatura) degli stati 2, 3, 4 in modo tale che la variazione di entropia del gas dallo stato 1 allo stato 2 sia pari a 19 J/K e che la temperatura dello stato 4 sia $T_4$=80 K;
- Calcolare il rendimento del ciclo.

??? success "Visualizza le soluzioni"
    {% include-markdown "../../placeholder/soluzioni.md" %}

??? note "Visualizza lo svolgimento"
    {% include-markdown "../../placeholder/svolgimento.md" %}

<br>
[:fontawesome-regular-file-pdf: Download](../pdf/2022-02-02.pdf){ .md-button }

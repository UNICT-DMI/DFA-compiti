# Esame del 20 Giugno 2018
Corso di Laurea in Fisica <br>
Compito scritto di Fisica Generale I <br>
M.G. Grimaldi – A. Insolia <br>
Per la prova in itinere (2 ore) svolgere i problemi: 3, 4, 5 <br>
Per la prova completa (3 ore) svolgere i problemi: 1, 2, 3, 4 <br>

## Problema n.1
Su un piano orizzontale privo di attrito è posto un corpo A, di massa m, collegato: a sinistra con un filo di blocco a un ancoraggio fisso; a destra con un filo di massa trascurabile passante per il piolo liscio P, con all’estremità un corpo B di massa m appeso nel vuoto; sulla verticale a una molla di massa trascurabile , di costante elastica K e lunghezza a riposo $l_0$; come mostrato in figura. Ad un certo istante viene tagliato il filo di blocco e le due masse iniziano a muoversi. Calcolare la velocità del corpo A nel momento in cui si stacca dal piano orizzontale (m=0,5 Kg, K=20 N/m, $l_0=0,5 \; m$).

![image](https://user-images.githubusercontent.com/77018886/153272267-9e8877d5-c7d7-48c2-863b-86cc469c95d4.png)

??? success "Visualizza le soluzioni"
    {% include-markdown "../../placeholder/soluzioni.md" %}

??? note "Visualizza lo svolgimento"
    {% include-markdown "../../placeholder/svolgimento.md" %}

## Problema n.2
Una barra rigida omogenea a sezione costante di massa M=0,30 Kg e lunghezza L=0,50 m, può ruotare senza attrito attorno ad un asse orizzontale passante per il suo estremo O. La sbarra, viene inizialmente spostata di un angolo 0 dalla direzione verticale e lasciata andare con velocità iniziale nulla. Quando passa per la direzione verticale con il suo estremo A urta in modo perfettamente anelastico un piccolo corpo di massa m=0,05 Kg. Calcolare la velocità angolare subito dopo l’urto e l’energia dissipata durante l’urto.

![image](https://user-images.githubusercontent.com/77018886/153272298-befc6284-30b7-4980-9cc5-1928055de445.png)

??? success "Visualizza le soluzioni"
    {% include-markdown "../../placeholder/soluzioni.md" %}

??? note "Visualizza lo svolgimento"
    {% include-markdown "../../placeholder/svolgimento.md" %}

## Problema n.3
Dell’acqua viene pompata da un fiume fino ad un villaggio di montagna attraverso un tubo di diametro d = 15.0 cm. Il fiume è a quota $h_1 = 564 \; m$, mentre il villaggio si trova a quota $h_2 = 2096 \; m$. Se ogni giorno vengono pompati 4500 $m^3$ di acqua, quale è la velocità dell’acqua all’interno del tubo? Supponendo che l’acqua scorra nel fiume molto lentamente (v≈0), quale è la pressione con la quale viene pompata l’acqua dal fiume al villaggio?

??? success "Visualizza le soluzioni"
    {% include-markdown "../../placeholder/soluzioni.md" %}

??? note "Visualizza lo svolgimento"
    {% include-markdown "../../placeholder/svolgimento.md" %}

## Problema n.4
Una macchina termica che utilizza n=1 mole di gas perfetto biatomico esegue il seguente ciclo: AB espansione isoterma irreversibile in contatto termico con un serbatoio di calore a temperatura $T_1=400 \; K$, BC compressione isobara reversibile fino al volume iniziale e alla temperatura $T_2$, CA isocora reversibile fino allo stato iniziale con la variazione di energia interna $ΔU_{CA}=1500 \; J$. Sapendo che il rendimento del ciclo è 0.02, e dopo aver rappresentato il ciclo in un piano p-V, determinare:

- La temperatura $T_2$ del gas nello stato C;
- Il calore complessivo ceduto dal gas in un ciclo;
- Il calore scambiato dal gas nella trasformazione isoterma;
- la variazione di entropia del gas nella trasformazione isoterma;
- la variazione di entropia dell’universo in un ciclo.

??? success "Visualizza le soluzioni"
    {% include-markdown "../../placeholder/soluzioni.md" %}

??? note "Visualizza lo svolgimento"
    {% include-markdown "../../placeholder/svolgimento.md" %}

## Problema n.5
Un recipiente cilindrico ad asse verticale ha sezione $A_0=1.00 \; m^2$ e altezza H=2.00 m. Nella metà inferiore del recipiente abbiamo acqua; nella metà superiore vi sono n=90.0 mol di un gas ideale (vedi figura). Il recipiente è a tenuta, ma le sue pareti sono permeabili al calore. La temperatura del sistema è T=300 K. Ad un certo istante viene praticato un piccolo foro alla base del recipiente e l’acqua inizia ad uscire. Supponendo che durante la fuoriuscita dell’acqua la temperatura dei due (gas e acqua) si mantenga costante e pari a T, determinare: 

- le velocità di uscita dell’acqua subito dopo aver praticato il foro e un momento prima che inizi ad uscire il gas; 
- il calore scambiato e il lavoro compiuto dal gas durante la fuoriuscita dell’acqua.

![image](https://user-images.githubusercontent.com/77018886/153272347-e85824ee-9a9f-4936-b612-8f0725e33b21.png)

??? success "Visualizza le soluzioni"
    {% include-markdown "../../placeholder/soluzioni.md" %}

??? note "Visualizza lo svolgimento"
    {% include-markdown "../../placeholder/svolgimento.md" %}

<br>
[:fontawesome-regular-file-pdf: Download](../pdf/2016-2018.pdf){ .md-button }
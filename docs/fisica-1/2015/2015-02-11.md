---
title: Esame del 11 febbraio 2015
tags:
  - Antonio Insolia
  - Maria Grazia Grimaldi
---

>Corso di Laurea in Fisica <br>
Compito scritto di Fisica Generale I <br>
M.G. Grimaldi -- A. Insolia <br>
Per la prova in itinere svolgere i problemi 1, 2, 3 (tempo 2h) <br>
per la prova completa svolgere i problemi 1, 3, 4, 5 (tempo 3 h). <br>

---

## Problema n.1
All'estremo libero di una molla ideale, priva di massa, di costante elastica $10^3 \; N/m$, e posta su un piano orizzontale, viene poggiato un blocco di massa m=1 kg e spinto in modo da comprimere la molla di un tratto ∆L=10 cm (figura a). Il corpo viene poi lasciato libero di muoversi lungo il piano orizzontale partendo da fermo. Se il coefficiente di attrito dinamico tra blocco e piano orizzontale è $μ_d=0.4$, che distanza percorrerà il blocco prima di fermarsi?

La stessa molla viene, ora, disposta su un piano inclinato di un angolo θ=20° (figura b). Lo stesso blocco di massa m=1 kg è appoggiato alla molla e spinto in modo da comprimerla sempre di un tratto ∆L=10 cm. Il corpo viene poi lasciato libero di muoversi sul piano inclinato partendo da fermo. Il coefficiente di attrito dinamico tra blocco e piano inclinato è $μ_d=0.4$. Se la lunghezza del piano inclinato è d=50 cm (la lunghezza della molla è trascurabile rispetto a d), quale è la distanza del punto B (dal punto A) in cui il blocco di massa m atterra (trascurando la resistenza dell'aria)?

Confrontare i risultati ottenuti nei due casi e commentarli.

![image](https://user-images.githubusercontent.com/77018886/153405687-305577ce-869d-471f-8ddd-624c0c3018d3.png)

??? success "Visualizza le soluzioni"
    {% include-markdown "../../placeholder/soluzioni.md" %}

??? note "Visualizza lo svolgimento"
    {% include-markdown "../../placeholder/svolgimento.md" %}

## Problema n.2
Un blocco di massa $m_1=3 \; kg$ è posto su un piano orizzontale scabro con coefficiente di attrito statico $μ_s=0.35$ e coefficiente di attrito dinamico μ_d=0.28$. Un secondo blocco di massa $m_2=5 \; kg$ è collegato al primo mediante una fune inestensibile e di massa trascurabile e libera di muoversi in verticale mediante una carrucola liscia e di massa trascurabile. Al blocco di massa $m_1$ è, inoltre, applicata una forza costante **F** con direzione formante un angolo θ=45° con l'orizzontale (si veda la figura).

![image](https://user-images.githubusercontent.com/77018886/153405723-de1fa208-38e7-4d7b-8b32-092aa09cf40d.png)

- Per quali valori del modulo di **F** il sistema si sposta vincendo l'attrito statico?
- Dato ad **F** un modulo doppio del valore massimo della forza di attrito statico determinato in (a) si determini il modulo dell'accelerazione con cui il sistema si muove.

??? success "Visualizza le soluzioni"
    {% include-markdown "../../placeholder/soluzioni.md" %}

??? note "Visualizza lo svolgimento"
    {% include-markdown "../../placeholder/svolgimento.md" %}

## Problema n.3
Un proiettile di massa m=0.05 kg viene sparato con velocità $v_0=100 \; m/s$ orizzontalmente ed in direzione tangenziale ad un disco massiccio di legno, di massa M=10 kg e raggio R=0.5 m, libero di ruotare senza attrito attorno al suo asse verticale (vedi figura).

![image](https://user-images.githubusercontent.com/77018886/153405758-f77032e7-5432-47a9-ad81-b29990c56297.png)

Nell'urto, il proiettile resta conficcato nel legno. Sapendo che inizialmente il disco era in quiete, si calcoli:

- la velocità angolare di rotazione del disco dopo l'urto.
- L'energia cinetica dissipata nell'urto.
- se adesso si suppone che il disco, prima dell'urto, sia in rotazione con velocità angolare $ω_0=2.5 \; rad/s$, quale dovrebbe essere la velocità $v_0$ del proiettile affinchè, a causa dell'urto con il proiettile, il sistema disco+proiettile si arresti di colpo? Commentare il segno di questo ultimo risultato.

??? success "Visualizza le soluzioni"
    {% include-markdown "../../placeholder/soluzioni.md" %}

??? note "Visualizza lo svolgimento"
    {% include-markdown "../../placeholder/svolgimento.md" %}

## Problema n.4
Una mole di gas ideale monoatomico compie un ciclo ABC, in cui AB è una espansione adiabatica irreversibile, BC una isobara reversibile che riporta il gas al volume iniziale, CA una isocora reversibile che chiude il ciclo. Sapendo che $T_A=2 T_B$ e $∆S_{BC}+∆S_{CA}=-6 \; J/K$, dopo aver disegnato il ciclo in un piano PV, calcolarne il rendimento.

??? success "Visualizza le soluzioni"
    {% include-markdown "../../placeholder/soluzioni.md" %}

??? note "Visualizza lo svolgimento"
    {% include-markdown "../../placeholder/svolgimento.md" %}

## Problema n.5
Si consideri un tubo ad U, aperto da entrambi i lati, contenente acqua. Successivamente si aggiunge, da un lato del tubo, del liquido immiscibile con l'acqua di densità incognita $ρ_x$. Il liquido forma una colonna alta d=2 cm (si veda la figura). Sapendo che la differenza tra le quote delle superfici libere dei liquidi nei due rami è pari a ∆h=3 cm , si determini $ρ_x$. (densità acqua $ρ_a=1 \; g/cm^3$)

![image](https://user-images.githubusercontent.com/77018886/153405794-fe987877-8229-4dcc-93d4-dfafac0b1603.png)

??? success "Visualizza le soluzioni"
    {% include-markdown "../../placeholder/soluzioni.md" %}

??? note "Visualizza lo svolgimento"
    {% include-markdown "../../placeholder/svolgimento.md" %}

<br>
[:fontawesome-regular-file-pdf: Download](../pdf/2015-02-11.pdf){ .md-button }

---
title: Esame del 16 Dicembre 2015
tags:
  - Antonio Insolia
  - Maria Grazia Grimaldi
---

>Corso di Laurea in Fisica <br>
Compito scritto di Fisica Generale I <br>
M.G. Grimaldi – A. Insolia <br>
3 ore a disposizione <br>

---

## Problema n.1
Un bersaglio B posto all'altezza h=5 m da un piano orizzontale, deve essere colpito da un proiettile sparato da un cannone che si trova su un carrello che si muove sul piano con velocità costante $v_C=4.95 \; m/s$, verso la proiezione O del bersaglio sul piano stesso. Determinare l’angolo di alzo θ in modo che il bersaglio venga colpito nel punto più alto della traiettoria del proiettile, se questo viene sparato quando il carrello si trova da O alla distanza uguale all'altezza h. Trascurare il rinculo del carrello, l’altezza carrello‐cannone rispetto ad h, e ogni attrito.

![image](https://user-images.githubusercontent.com/77018886/153274719-87319efb-62a3-4ed7-b00a-2f4ddcf74d2f.png)

??? success "Visualizza le soluzioni"
    {% include-markdown "../../placeholder/soluzioni.md" %}

??? note "Visualizza lo svolgimento"
    {% include-markdown "../../placeholder/svolgimento.md" %}

## Problema n.2
Un corpo di massa m=0.50 kg, dopo essere scivolato lungo il piano inclinato di figura, urta orizzontalmente un’asta rigida (sottile) verticale di massa M=5.0 kg e lunghezza l=80 cm. Lo scivolo ha un’altezza h=50 cm e l’asta è appesa per un suo estremo intorno al quale può ruotare liberamente (vedi figura). 

![image](https://user-images.githubusercontent.com/77018886/153274793-19f1813e-b98e-42b2-ae72-41c3d9323b28.png)

Sapendo che l’urto tra corpo e asta è completamente anelastico, determinare la velocità iniziale $v_0$ con il quale il corpo deve essere lanciato affinché, dopo l’urto, l’asta ruoti di un angolo massimo pari a π/2.

??? success "Visualizza le soluzioni"
    {% include-markdown "../../placeholder/soluzioni.md" %}

??? note "Visualizza lo svolgimento"
    {% include-markdown "../../placeholder/svolgimento.md" %}

## Problema n.3
Una sfera omogenea, di volume $V=25 \; dm^3$ e densità ρ, è trattenuta, completamente immersa nell'acqua (densità $ρ_a=1 \; g/cm^3$) di un grande recipiente, da una funicella ideale ancorata al fondo, soggetta ad una tensione T=200 N. A causa della rottura della funicella, la sfera emerge raggiungendo una nuova posizione di equilibrio. Determinare la frazione di sfera emergente e la variazione della reazione vincolare esercitata dal fondo.

??? success "Visualizza le soluzioni"
    {% include-markdown "../../placeholder/soluzioni.md" %}

??? note "Visualizza lo svolgimento"
    {% include-markdown "../../placeholder/svolgimento.md" %}

## Problema n.4
A n=1.5 moli di un certo gas ideale biatomico vengono fatti seguire i due cicli schematizzati nelle figure (a) e (b). I cicli si somigliano dato che le isocore e le isobare si sviluppano, rispettivamente, allo stesso volume $V_0= 2.0 × 10^{‐2} \; m^3$ e alla stessa pressione $p_0=2.0 \; atm$; ma i due cicli si differenziano per la restante trasformazione che è un isoterma in (a) e un adiabatica in (b). 

![image](https://user-images.githubusercontent.com/77018886/153274863-17c6f911-add5-4be5-b676-f4fe9a08c223.png)

Sapendo che nel ciclo (a) è $p_1=3 p_0$, che nei due cicli il lavoro L compiuto dal gas è lo stesso, determinare:

- il volume $V_1$ nel ciclo (a), la pressione p’1 nel ciclo (b) e il volume $V_1 '$ nel ciclo (b).
- i rendimenti dei due cicli specificando quale è maggiore.

??? success "Visualizza le soluzioni"
    {% include-markdown "../../placeholder/soluzioni.md" %}

??? note "Visualizza lo svolgimento"
    {% include-markdown "../../placeholder/svolgimento.md" %}

<br>
[:fontawesome-regular-file-pdf: Download](../pdf/2015-2016.pdf){ .md-button }
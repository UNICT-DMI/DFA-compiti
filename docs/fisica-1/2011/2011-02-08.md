---
title: Esame del 08 febbraio 2011
tags:
  - Antonio Insolia
  - Maria Grazia Grimaldi
---

>Corso di Laurea in Fisica<br>
Compito scritto di Fisica Generale I<br>
M.G. Grimaldi – A. Insolia<br>
per la prova in itinere svolgere i problemi 1, 2, 3 (tempo 2 h);<br>
per la prova completa svolgere i problemi 3, 4, 5, 6 (tempo 3 h).

---

## Problema n.1
Una palla è lanciata da terra su una superficie piana, con angolo di 55° rispetto al piano orizzontale, e velocità iniziale di 22 m/s. Atterra su una superficie dura e rimbalza, raggiungendo un’altezza pari al 75% dell’altezza raggiunta nella prima parte del volo. Si trascurino eventuali effetti dovuti alla resistenza dell’aria.

- Qual è l’altezza massima raggiunta nella prima parte del volo? 
- A che distanza orizzontale dal punto di lancio tocca terra per la prima volta?
- A che distanza orizzontale dal punto di lancio tocca terra per la seconda volta? Si assuma che la componente orizzontale della velocità rimanga costante durante l’impatto. 

Suggerimento: non si può assumere che l’angolo con cui la palla rimbalza, dopo aver colpito terra, sia uguale all’angolo di lancio.

??? success "Visualizza le soluzioni"
    {% include-markdown "../../placeholder/soluzioni.md" %}

??? note "Visualizza lo svolgimento"
    {% include-markdown "../../placeholder/svolgimento.md" %}

## Problema n.2
Un piano liscio, inclinato di $α = 30°$ rispetto all'orizzontale, termina verso l'alto con un piolo liscio, su cui può scorrere, senza attrito, un filo inestensibile e di massa trascurabile, che collega la massa $m_1 = 2 \; kg$ con la massa $m_2 = 4 \; kg$. Inizialmente il sistema è in quiete e da questa situazione inizia a muoversi sotto l'azione della gravità. Ad un certo istante la massa $m_2$ urta il suolo, dopo essere scesa di un tratto verticale $h = 2 \; m$ , mentre la massa $m_1$ continua a muoversi. Calcolare lo spostamento totale della massa m1 lungo il piano inclinato, dal momento in cui inizia a muoversi al momento in cui arriva alla massima quota.

![image](https://user-images.githubusercontent.com/77018886/153298670-ea4233bd-9d4b-4eb3-937d-f558aa778da2.png)

??? success "Visualizza le soluzioni"
    {% include-markdown "../../placeholder/soluzioni.md" %}

??? note "Visualizza lo svolgimento"
    {% include-markdown "../../placeholder/svolgimento.md" %}

## Problema n.3
Il sistema mostrato in figura consta di due masse $M_1 = 10 \; kg$ ed $M_2 = 6 \; kg$, collegate da un filo inestensibile e di massa trascurabile, che può scorrere senza attrito su un supporto semicilindrico $S$ di massa $M_s = 1 \; kg$. L'intero sistema è sostenuto da un dinamometro ancorato ad un sostegno fisso. Mentre le masse $M_1$ e $M_2$ si muovono per effetto della forza peso, quale forza misura il dinamometro?

![image](https://user-images.githubusercontent.com/77018886/153298702-c12bebfe-53e0-40b6-82c1-2dab8d41c261.png)

??? success "Visualizza le soluzioni"
    {% include-markdown "../../placeholder/soluzioni.md" %}

??? note "Visualizza lo svolgimento"
    {% include-markdown "../../placeholder/svolgimento.md" %}

## Problema n.4
Una sbarra rigida, omogenea, a sezione uniforme, di lunghezza $L$, ha un estremo $P$ vincolato a ruotare senza attrito intorno ad un punto fisso solidale con il fondo di un recipiente contenente acqua fino ad un altezza $h=L/2$. Se, all’equilibrio, l’angolo che la sbarra forma con l’orizzontale è $α=55°$, quanto vale la densità della sbarra?

![image](https://user-images.githubusercontent.com/77018886/153298748-d229204c-99f1-46df-8144-22231288ce5d.png)

??? success "Visualizza le soluzioni"
    {% include-markdown "../../placeholder/soluzioni.md" %}

??? note "Visualizza lo svolgimento"
    {% include-markdown "../../placeholder/svolgimento.md" %}

## Problema n.5
Un sistema costituito da 2,00 mol di gas perfetto monoatomico ha pressione iniziale di 2,00 atm e volume iniziale di 2,00 l. Al gas è fatta compiere la seguente trasformazione ciclica quasi-statica: si espande in modo isotermo fino a raggiungere il volume di 4,00 l; quindi viene scaldato a volume costante fino a raggiungere la pressione di 2,00 atm; infine viene raffreddato a pressione costante fino a tornare allo stato iniziale.

- Mostrare questa trasformazione ciclica su un diagramma PV.
- Determinare la temperatura alla fine di ciascun ramo del ciclo.
- Calcolare il calore assorbito e il lavoro compiuto dal gas in ciascun ramo del ciclo.

??? success "Visualizza le soluzioni"
    {% include-markdown "../../placeholder/soluzioni.md" %}

??? note "Visualizza lo svolgimento"
    {% include-markdown "../../placeholder/svolgimento.md" %}

## Problema n.6
1 kg di acqua a 10.0 °C è mescolata con 1 kg di acqua a 30.0 °C, a pressione costante. Quando il miscuglio raggiunge l'equilibrio:

- Calcolare la temperatura finale del sistema.
- Assumendo che il calore specifico (a pressione costante) dell'acqua sia 4.19 kJ/kgK, calcolare di quanto è aumentata l'entropia del sistema.
- Si tratta di un processo irreversibile? Motivare la risposta.

??? success "Visualizza le soluzioni"
    {% include-markdown "../../placeholder/soluzioni.md" %}

??? note "Visualizza lo svolgimento"
    {% include-markdown "../../placeholder/svolgimento.md" %}

<br>
[:fontawesome-regular-file-pdf: Download](../pdf/2010-2011.pdf){ .md-button }
# Esame del 14 settembre 2011
Corso di Laurea in Fisica
Compito scritto di Fisica Generale I
M.G. Grimaldi – A. Insolia
Per la prova completa svolgere i problemi 1, 2, 3, 4 (tempo 3h)
Per la prova in itinere svolgere i problemi 2, 3, 4 (tempo 2h)

## Problema n.1
Un corpo di massa m = 2.0 kg viene accelerato su un piano orizzontale per mezzo di una molla di massa trascurabile con costante elastica k = 5000 N/m. Il corpo deve percorrere una lunghezza L = 5.0m scivolando sul piano con coefficiente di attrito μ = 0.15, quindi imbocca una guida circolare senza attrito di raggio R = 2.0m eseguendo un “giro della morte” (vedi figura). Calcolare:

- la velocità minima di entrata nella guida circolare $v_1$ necessaria affinché il corpo (considerare il corpo un punto materiale) percorra il giro della morte senza staccarsi dalla guida nella parte superiore;
- assumendo che il corpo entri nella guida a velocità $v_1$, la sua velocità $v_0$ al momento del distacco dalla molla;
- la compressione iniziale della molla necessaria per far partire il corpo con velocità $v_0$.

![image](https://user-images.githubusercontent.com/77018886/153299147-0a668015-eae6-40f1-950f-e34456a12f31.png)

??? success "Visualizza le soluzioni"
    {% include-markdown "../../placeholder/soluzioni.md" %}

??? note "Visualizza lo svolgimento"
    {% include-markdown "../../placeholder/svolgimento.md" %}

## Problema n.2
Un rullo cilindrico omogeneo di massa m=140.0 Kg e raggio R=115 cm si trova inizialmente in quiete su una superficie orizzontale. Su un fianco del rullo è applicato un disco coassiale di massa trascurabile e raggio r=74 cm attorno al quale si avvolge una fune con un capo libero esteso orizzontalmente come illustrato in figura. A partire da un certo istante viene applicata una tensione costante T=48 N al capo libero della fune, ed a causa della tensione applicata il rullo inizia un moto di puro rotolamento. Calcolare la forza di attrito che la superficie esercita sul rullo e l’accelerazione del centro di massa del rullo.

![image](https://user-images.githubusercontent.com/77018886/153299180-863050c9-b4f4-4bda-9a5c-141a6a74e3bf.png)

??? success "Visualizza le soluzioni"
    {% include-markdown "../../placeholder/soluzioni.md" %}

??? note "Visualizza lo svolgimento"
    {% include-markdown "../../placeholder/svolgimento.md" %}

## Problema n.3
Una quantità di aria a partire dallo stato A definito dalla temperatura $T_A = 273 \; K$, pressione $p_A = 1.0 \; bar$ e volume $V_A = 775 \; dm^3$, descrive un ciclo reversibile costituito da: (a) una compressione adiabatica AB con $p_B = 20.0 \; bar$; (b) una espansione isobara BC durante la quale viene fornita all’aria una quantità di calore Q = 500 kJ; (c) una espansione adiabatica CD fino a raggiungere il volume $V_A$; (d) una isocora DA fino a raggiungere la pressione iniziale $p_A$. Considerando l’aria un gas ideale e biatomico, determinare:

- il grafico del ciclo in un piano pV;
- la temperatura $T_B$ in B;
- la pressione $p_D$ in D;
- il rendimento η del ciclo;
- la variazione di entropia dell’aria nella trasformazione BC.

??? success "Visualizza le soluzioni"
    {% include-markdown "../../placeholder/soluzioni.md" %}

??? note "Visualizza lo svolgimento"
    {% include-markdown "../../placeholder/svolgimento.md" %}

## Problema n.4
Un corpo si trova in equilibrio nella zona di separazione tra due liquidi non miscibili, di densità $ρ_1$ e $ρ_2$ rispettivamente ( $ρ_1 < ρ_2$ ), con una frazione $f_2$ del suo volume totale immersa nel liquido 2. Qual è la densità ρ del corpo? [Si richiede il calcolo letterale]

![image](https://user-images.githubusercontent.com/77018886/153299211-297b9f32-5d8f-4e8f-973f-d60ffdb5f0a8.png)

<br>
[:fontawesome-regular-file-pdf: Download](../pdf/2010-2011.pdf){ .md-button }
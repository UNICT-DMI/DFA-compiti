---
title: Esame del 05 ottobre 2011
tags:
  - Antonio Insolia
  - Maria Grazia Grimaldi
---

>Corso di Laurea in Fisica <br>
Università di Catania <br>
Compito scritto di Fisica Generale I <br>
M.G. Grimaldi – A. Insolia <br>
per la prova in itinere svolgere i problemi 2, 3, 4; <br>
per la prova completa svolgere i problemi 1, 2, 3, 4. <br>

---

## Problema n.1
Si consideri il sistema di due blocchi A e B e una puleggia C illustrato in figura. A poggia su un piano inclinato di un angolo θ=10°, A e B hanno massa rispettivamente $M_A=1.00 \; kg$ e $M_B=2.00 \; kg$, mentre C ha massa trascurabile. La corda è considerata inestensibile e di massa trascurabile. Il coefficiente di attrito dinamico tra il blocco A e la superficie su cui appoggia è µ=0.50. Il sistema è inizialmente in quiete. Determinare: 

- Il minimo coefficiente di attrito statico $µ_S$ tra il blocco A e la superficie su cui appoggia necessario affinché il sistema resti immobile. 
- Una volta messo in moto il sistema, l’accelerazione aB del blocco B e la tensione T della corda.

![image](https://user-images.githubusercontent.com/77018886/153404604-c00ff593-4950-47ab-bb9f-0159477cc34c.png)

??? success "Visualizza le soluzioni"
    {% include-markdown "../../placeholder/soluzioni.md" %}

??? note "Visualizza lo svolgimento"
    {% include-markdown "../../placeholder/svolgimento.md" %}

## Problema n.2
Un cubo solido omogeneo di massa m=1.0 kg e lato l=10 cm scorre senza attrito su una superficie orizzontale con velocità v, ortogonale ad una delle facce, sino a che incontra un piccolo scalino parallelo allo spigolo frontale (vedi figura). In seguito all’urto lo spigolo si arresta immediatamente (non vi è rimbalzo) e il cubo inizia a ruotare attorno allo spigolo. Calcolare: 

- Il momento di inerzia del cubo rispetto al suo spigolo; 
- La minima velocità $v_0$ necessaria affinché il cubo si ribalti in avanti; 
- Per $v = v_0$, l’energia cinetica dissipata nell’urto.

![image](https://user-images.githubusercontent.com/77018886/153404635-8756e8da-c536-4871-bc9e-49ebe3cef01c.png)

??? success "Visualizza le soluzioni"
    {% include-markdown "../../placeholder/soluzioni.md" %}

??? note "Visualizza lo svolgimento"
    {% include-markdown "../../placeholder/svolgimento.md" %}

## Problema n.3
Una mole di gas biatomico occupa il volume $V_A=20×10^{‐3} \; m^3$ alla temperatura $T_A=280 \; K$. Con una compressione isoterma reversibile il gas viene portato allo stato B con $V_B=2.0×10^{‐3} \; m^3$. Da B Il sistema passa allo stato C per mezzo di una trasformazione isobara reversibile. Il sistema ritorna quindi allo stato iniziale A con una trasformazione adiabatica reversibile C‐A. Riportare le trasformazioni in un diagramma PV. Calcolare:

- la temperatura $T_C$ nel punto C
- il rendimento del ciclo
- la variazione di entropia del gas $ΔS_{BC}$ nella trasformazione B‐C
- la variazione di entropia dell’ambiente nella trasformazione B‐C.

??? success "Visualizza le soluzioni"
    {% include-markdown "../../placeholder/soluzioni.md" %}

??? note "Visualizza lo svolgimento"
    {% include-markdown "../../placeholder/svolgimento.md" %}

## Problema n.4
All’interno di un recipiente completamente isolato e di capacità termica trascurabile si uniscono le masse $M_1=1000 \; g$ di acqua alla temperatura $T_1=80°C$, $M_2=100 \; g$ di ghiaccio fondente ( $T_2=0 \; °C$), e $M_3=200 \; g$ di ghiaccio a $T_3= – 40 \; °C$. Noti i calori specifici di acqua e ghiaccio (che assumiamo costanti al variare della temperatura) $c_a=4200 \; J/(kg K)$ e $c_g=2200 \; J/(kg K)$ rispettivamente, e il calore latente di fusione λ=333 kJ/kg, calcolare:

- La temperatura finale $T_f$ a cui si porta il sistema all’equilibrio;
- La quantità di calore complessiva passata dalle componenti del sistema che inizialmente avevano $T>T_f$ a quelle che avevano $T<T_f$.

??? success "Visualizza le soluzioni"
    {% include-markdown "../../placeholder/soluzioni.md" %}

??? note "Visualizza lo svolgimento"
    {% include-markdown "../../placeholder/svolgimento.md" %}

<br>
[:fontawesome-regular-file-pdf: Download](../pdf/2011-10-05.pdf){ .md-button }

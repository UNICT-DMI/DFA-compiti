---
title: Esame del 19 dicembre 2011
tags:
  - Antonio Insolia
  - Maria Grazia Grimaldi
---

>Corso di Laurea in Fisica
Compito scritto di Fisica Generale I
M.G. Grimaldi – A.Insolia
per la prova completa svolgere i problemi 1, 2, 3, 4.

## Problema 1
Al servizio, un giocatore di tennis mira cercando di colpire la palla orizzontalmente. Quale velocità minima è richiesta affinché la palla superi la rete alta 0.90 m posizionata a circa 15.0 m dal battitore se la palla è lanciata da un’altezza di 2.50 m? Quale è la velocità massima perché la battuta sia “buona” (cioè la palla tocchi terra entro una distanza di 7.0 m dalla rete)? Per quanto tempo la palla rimane in aria?

??? success "Visualizza le soluzioni"
    {% include-markdown "../../placeholder/soluzioni.md" %}

??? note "Visualizza lo svolgimento"
    {% include-markdown "../../placeholder/svolgimento.md" %}

## Problema 2
Un disco omogeneo di raggio R=50 cm e massa M=2.0 kg ruota attorno ad un asse passante per il suo centro O (vedi figura) e ortogonale al piano della figura, con velocità angolare costante $ω_0=1.5 \; rad/s$. Un proiettile di massa m=5.0 g muovendosi orizzontalmente su una retta distante $d=30 \; cm$ da O raggiunge il disco con velocità $v=200 \; m/s$ e resta conficcato sul bordo (vedi figura). Calcolare:

- il momento di inerzia del sistema dopo l’urto;
- la velocità angolare del sistema dopo l’urto;
- la percentuale di energia meccanica complessiva dissipata nell’urto.

![image](https://user-images.githubusercontent.com/77018886/153299266-5f0f1b30-cbf8-4090-b7df-f11c28c48618.png)

??? success "Visualizza le soluzioni"
    {% include-markdown "../../placeholder/soluzioni.md" %}

??? note "Visualizza lo svolgimento"
    {% include-markdown "../../placeholder/svolgimento.md" %}

## Problema 3
Un sistema costituito da 2,00 mol di gas perfetto monoatomico ha pressione iniziale di 2,00 atm e volume iniziale di 2,00 l. Al gas è fatta compiere la seguente trasformazione ciclica quasi-statica: si espande in modo isotermo fino a raggiungere il volume di 4,00 l; quindi viene scaldato a volume costante fino a raggiungere la pressione di 2,00 atm; infine viene raffreddato a pressione costante fino a tornare allo stato iniziale.

- Mostrare questa trasformazione ciclica su un diagramma PV.
- Determinare la temperatura alla fine di ciascun ramo del ciclo.
- Calcolare il calore assorbito e il lavoro compiuto dal gas in ciascun ramo del ciclo.

??? success "Visualizza le soluzioni"
    {% include-markdown "../../placeholder/soluzioni.md" %}

??? note "Visualizza lo svolgimento"
    {% include-markdown "../../placeholder/svolgimento.md" %}

## Problema 4
Un contenitore riempito con acqua è chiuso da un pistone fisso. Due corpi omogenei A e B di uguale volume $V = 1000 \; cm^3$ e densità $ρ_A = 0.40 \; g/cm^3$ e $ρ_B = 1.33 \; g/cm^3$ sono collegati tra di loro da una molla. Il corpo A è a sua volta collegato al pistone da una seconda molla (vedi figura). Le due molle hanno uguale costante elastica k = 200 N/m. Assumendo di essere in condizioni di equilibrio, determinare:

- la forza (modulo e verso) esercitata su A dalla molla che la unisce al pistone;
- la variazione δAB della lunghezza della molla che unisce A con B, rispetto alla sua lunghezza a riposo.

![image](https://user-images.githubusercontent.com/77018886/153299313-931812fa-08c2-4e87-8fbc-bb5884444193.png)

??? success "Visualizza le soluzioni"
    {% include-markdown "../../placeholder/soluzioni.md" %}

??? note "Visualizza lo svolgimento"
    {% include-markdown "../../placeholder/svolgimento.md" %}

<br>
[:fontawesome-regular-file-pdf: Download](../pdf/2010-2011.pdf){ .md-button }
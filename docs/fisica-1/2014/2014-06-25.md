---
title: Esame del 25 Giugno 2014
Università di Catania <br>
tags:
  - Antonio Insolia
  - Maria Grazia Grimaldi
---

>Corso di Laurea in Fisica <br>
Compito scritto di Fisica Generale I <br>
M.G. Grimaldi – A. Insolia <br>
Per la prova in itinere (2 ore) svolgere i problemi: 3, 4, 5 <br>
Per la prova completa (3 ore) svolgere i problemi: 1, 2, 3, 4 <br>

## Problema n.1
Due sfere sono sospese tramite due fili paralleli di uguale lunghezza in modo tale che siano in contatto tra loro. La massa della prima sfera sia $m_1=0.2 \; kg$ e quella della seconda sia pari a $m_2=0.1 \; kg$. La prima sfera viene spostata dalla posizione di equilibrio, sempre mantenendo il filo teso, in modo tale che il suo centro di massa salga di 4.5 cm e viene in seguito lasciata libera di muoversi. A quale altezza risaliranno le due sfere dopo la collisione se:

- l’urto è elastico
- l’urto è completamente anelastico.

![image](https://user-images.githubusercontent.com/77018886/153405204-e82daf93-a740-4666-8428-73f6d7f6dd5d.png)

??? success "Visualizza le soluzioni"
    {% include-markdown "../../placeholder/soluzioni.md" %}

??? note "Visualizza lo svolgimento"
    {% include-markdown "../../placeholder/svolgimento.md" %}

## Problema n.2
Un disco ed una sfera omogenei di pari raggio e massa, si muovono con velocità del centro di massa rispettivamente $v_D$ e $v_S$, e si trovano a risalire un piano inclinato, rotolando senza strisciare. Determinare quanto vale il rapporto $v_D/v_S$ affinché raggiungano la stessa quota h.

??? success "Visualizza le soluzioni"
    {% include-markdown "../../placeholder/soluzioni.md" %}

??? note "Visualizza lo svolgimento"
    {% include-markdown "../../placeholder/svolgimento.md" %}

## Problema n.3
Una mole di gas perfetto monoatomico, inizialmente alla pressione $P_A=1 \; atm$ e temperatura
$T_A=500 \; K$, subisce le seguenti trasformazioni:

1) isoterma reversibile dallo stato iniziale A allo stato finale B caratterizzato da $V_B=2 V_A$; <br>
2) adiabatica irreversibile dallo stato B allo stato C tale che $V_C=3 V_B$ e $T_C=T_A/2$; <br>
3) isoterma reversibile fino ad un certo stato D; <br>
4) isobara reversibile dallo stato D allo stato iniziale A. 

Si calcoli:

- il diagramma del ciclo in un piano p,V;
- pressione, volume e temperatura del gas negli stati A, B, C e D;
- i lavori eseguiti dal gas nelle quattro trasformazioni e le corrispondenti quantità di calore scambiate dal gas;
- il rendimento del ciclo realizzato.

??? success "Visualizza le soluzioni"
    {% include-markdown "../../placeholder/soluzioni.md" %}

??? note "Visualizza lo svolgimento"
    {% include-markdown "../../placeholder/svolgimento.md" %}

## Problema n.4
Una massa m = 100 g di acqua inizialmente alla temperatura $T_i = 30°C$ è posta a contatto con una sorgente a temperatura $T_s= ‐15°C$ e raffreddata a pressione atmosferica fino a diventare ghiaccio alla temperatura di ‐15 °C. Calcolare la variazione di entropia dell’acqua, la variazione di entropia della sorgente e la variazione dell’entropia dell’universo (acqua+sorgente) sapendo che il calore specifico dell’acqua in fase liquida vale $c_l = 1 \; cal/g °C$; il calore specifico dell’acqua in fase solida vale $c_S = 0.5 \; cal/g °C$ e che il calore latente di solidificazione vale λ=80 cal/g e ipotizzando che i calori specifici non varino nell’intervallo di temperature considerato.

??? success "Visualizza le soluzioni"
    {% include-markdown "../../placeholder/soluzioni.md" %}

??? note "Visualizza lo svolgimento"
    {% include-markdown "../../placeholder/svolgimento.md" %}


## Problema n.5
Una canna per innaffiare il giardino ha il diametro interno D=2.00 cm ed è collegata ad uno spruzzatore costituito da un bicchierino con N=30 fori, ciascuno avente diametro d=0.13 cm. Se la velocità dell’acqua lungo la canna è v=0.95 m/s, determinare:

- la velocità con cui esce l’acqua dai forellini.
- la gittata dell’acqua, assumendo che essa fuoriesca con un angolo ϑ=30° rispetto al suolo e lo spruzzatore si trovi al livello del suolo (trascurare la resistenza dell’aria).

??? success "Visualizza le soluzioni"
    {% include-markdown "../../placeholder/soluzioni.md" %}

??? note "Visualizza lo svolgimento"
    {% include-markdown "../../placeholder/svolgimento.md" %}

<br>
[:fontawesome-regular-file-pdf: Download](../pdf/2014-06-25.pdf){ .md-button }
